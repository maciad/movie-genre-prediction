url,title,genres,description
https://www.filmweb.pl/film/M%C4%99ski+sport-2006-301330,Męski sport,Dramat;Sportowy,"Film opowiada poruszającą i autentyczną historię, jaka miała miejsce w Huntington, miasteczku w Zachodniej Wirginii, słynącym z bogatych tradycji futbolu uniwersyteckiego. Przez dziesiątki lat zawodnicy, trenerzy, fani i rodziny współtworzyli i dopingowali drużynę Marshall University, ""Thundering Herd"". Dla zespołu i całej społeczności futbol to coś więcej niż sport, to sposób na życie. Jednak pewnej nocy w roku 1970, wracając do Huntington po meczu w Północnej Karolinie, 75 osób, w tym członkowie drużyny futbolowej i zespołu trenerskiego Marshalla zginęli w katastrofie samolotu. Ci, którzy ocaleli, oraz opłakujące swych najbliższych rodziny próbowały poradzić sobie z tą dotkliwą stratą. Nadzieję i siłę odnalazły dzięki Jackowi Lengyelowi, młodemu trenerowi, który postanowił odbudować uniwersytecką sekcję futbolową, a tym samym przyczynił się do zabliźnienia ran społeczności."
https://www.filmweb.pl/film/Na+sam%C4%85+my%C5%9Bl+o+Tobie-2024-10045503,Na samą myśl o Tobie,Melodramat,"Na podstawie uznanej powieści o współczesnej miłości o tym samym tytule, „Na samą myśl o Tobie"" opowiada o Solène (Anne Hathaway), 40-letniej samotnej mamie, która wdaje się w zaskakujący romans z 24-letnim Hayesem Campbellem (Nicholas Galitzine), głównym wokalistą August Moon – najpopularniejszego boysbandu na świecie."
https://www.filmweb.pl/film/Granica-2018-807678,Granica,Fantasy;Thriller;Romans,"Dawno, dawno temu na przystani promowej pracowała bardzo, ale to bardzo brzydka celniczka. W wolnych chwilach Tina chodziła boso po lesie, a do snu czytała kryminały Lisy Marklund. Nie miała szczęścia w miłości, a jej ojciec chorował na amnezję. Za to w pracy była bardzo doceniana, bo umiała wykryć przemycany alkohol (podając dokładną liczbę butelek, zanim jeszcze torba delikwenta została otwarta), a nawet wyczuwała złe zamiary kontrolowanych osób. Pewnego dnia przed jej stanowiskiem stanął jednak tajemniczy mężczyzna, którego zamiarów nie umiała rozpoznać. Był to bez wątpienia facet ze skłonnością do... trollowania."
https://www.filmweb.pl/film/Cz%C5%82owiek+widmo-2000-968,Człowiek widmo,Thriller;Sci-Fi,"W tajnym laboratorium opłacana przez Pentagon grupa naukowców pracuje nad substancją, dzięki której można stać się niewidzialnym. Po serii udanych eksperymentów na zwierzętach Sebastian Caine (Kevin Bacon) - narcystyczny kierownik laboratorium - decyduje się wypróbować cudowną substancję na sobie. Coś jednak idzie nie tak i, zamiast weekendu, nasz bohater musi spędzić znacznie więcej czasu ""w stanie niewidzialności"". I tu zaczyna się dramat, bo w poczuciu bezkarności z charyzmatycznego faceta Sebastian zmienia się w pozbawionego skrupułów zwyrodnialca."
https://www.filmweb.pl/film/Pos%C5%82a%C5%84cy-2007-190313,Posłańcy,Horror,"Złowieszcza ciemność najeżdża pozornie pogodne gospodarstwo w Dakocie Północnej. W domu rodziny Salomonów zaczynają dziać się dziwne, a zarazem straszne rzeczy. Istnieją dowody, które sugerują, że dzieci są wysoce podatne na paranormalne zjawiska. Widzą to, czego dorośli nie mogą, wierzą w to, czemu dorośli zaprzeczają. Próbują ostrzegać, ale dorośli nie chcą słuchać."
https://www.filmweb.pl/film/Trzy+tysi%C4%85ce+lat+t%C4%99sknoty-2022-829316,Trzy tysiące lat tęsknoty,Fantasy;Romans,"Dr Alithea Binnie jest osobą mocno stąpającą po ziemi. Jej zadowolenie z życia bierze się po części z faktu, że już dawno przestała uganiać się za mrzonkami w poszukiwaniu szczęścia. Nie ma wygórowanych wymagań wobec świata, do którego podchodzi z dużą dawką sceptycyzmu. W życiu kieruje się zaś zdrowym rozsądkiem, zamiast ulegać porywom uczuć. Mimo tego, a może właśnie dlatego, pewnego dnia w jej życiu pojawia się najprawdziwszy dżin, który w zamian za swą wolność, oferuje jej spełnienie trzech życzeń. Problem w tym, że Alithea zawodowo zajmuje się analizowaniem starożytnych podań i baśni i ma pełną świadomość, że takie igraszki z losem mogą się bardzo źle skończyć. Dżin jednak nie daje za wygraną. Aby zachęcić ją do wypowiedzenia życzenia opowiada jej niesłychane historie ze swojej przeszłości. W końcu Alithea decyduje się wypowiedzieć życzenie, które zaskoczy zarówno dżina jak i ją samą."
https://www.filmweb.pl/film/Du%C5%BCy-1988-5246,Duży,Familijny;Fantasy;Komedia,"W wesołym miasteczku jest wiele tajemniczych urządzeń. Bywa, że niektóre z nich spełniają nawet najskrytsze marzenia. 12-letni Josh Baskin (Tom Hanks) wypowiada do jednej z takich maszyn życzenie, aby być dużym. Następnego ranka odkrywa, że rzeczywiście jest. Dzięki pomocy swojego przyjaciela Billy'ego (Jared Rushton) zdobywa pracę w fabryce zabawek. Ponieważ wie, czym dzieciaki lubią się bawić, odnosi oszałamiający sukces zawodowy. Josh jest jednak bardzo naiwny, ma przecież tylko 12 lat. Szybko więc wpada w sidła swej pięknej koleżanki (Elizabeth Perkins). Wkrótce zdaje sobie sprawę, że tęskni do nieskomplikowanego życia nastolatka."
https://www.filmweb.pl/film/Spadaj-2006-232995,Spadaj!,Dramat;Komedia;Sportowy,"Ojciec Haley Graham (Missy Peregrym), po serii jej wyskoków i konfliktów z prawem, nie ma już najmniejszego pomysłu na to, jak utrzymać córkę w ryzach. A dziewczyna naprawdę ma fantazję! Gdy jej ostatni wybryk ponownie kończy się przed sądem, ten orzeka, że ma się stawić w renomowanej Akademii Gimnastyki Vickermana. Instytucja to nie dość, że legendarna i prestiżowa, lecz również słynąca z iście militarnego rygoru. To środowisko Haley zna aż za dobrze &#8211; niegdyś, z całkiem niezłymi wynikami, ćwiczyła w drużynie juniorek. Tak więc powraca do rzeczywistości pełnej rywalizacji, kompromisów i zasad&#8230; Jednak jej marna reputacja jest szybsza i dociera do szkoły na długo przed nią samą. Ferment, który Haley wprowadza do drużyny, stara się załagodzić trener &#8211; Burt Vickerman (Jeff Bridges), który od razu wyczuwa prawdziwy talent. Pragnie pomóc Haley pogodzić się z normalnym światem. Szorstki układ między Vickermanem i młodą zawodniczką wkrótce przeradza się w coś na kształt szacunku, budzi w niej ambicję, a zespołowi pozwala zobaczyć w niej kogoś wyjątkowego. Zaś pozostałe gimnastyczki zrozumieją, że niektóre zasady po prostu trzeba łamać."
https://www.filmweb.pl/film/W+wysokiej+trawie-2019-744250,W wysokiej trawie,Horror,"Film na podstawie opowiadania Stephena Kinga i Joe Hilla. Gdy rodzeństwo Becky i Cal słyszą dochodzący spośród wysokiej trawy głos małego chłopca, który wzywa pomocy, postanawiają mu pomóc. Po wejściu w pole zostają wciągnięci w świat złowieszczej mocy, która szybko ich dezorientuje i rozdziela. Odcięci od świata i niezdolni do wyrwania się tajemniczej sile Becky i Cal wkrótce odkrywają, że czasem lepiej jest pozostać zagubionym niż dać się znaleźć."
https://www.filmweb.pl/film/Raport+z+Europy-2013-633417,Raport z Europy,Thriller;Sci-Fi,"Kiedy bezzałogowe sondy wskazują, że pod oblodzoną powierzchnią Europy może istnieć ukryty ocean, a w nim jednokomórkowe organizmy, firma z Ziemi wysyła sześciu najlepszych astronautów z całego świata, aby potwierdzić dane i zbadać możliwość istnienia obcych form życia w naszym układzie słonecznym . Po katastrofalnej awarii technicznej i śmierci jednego z członków załogi, pozostali przy życiu, walcząc o odzyskanie kontaktu z Ziemią, muszą przezwyciężyć fizyczne i psychiczne piętno najdalszej podróży kosmicznej w dotychczasowej historii gatunku ludzkiego. Jak się jednak okazuje, prawda o potencjalnej egzystencji na Europie jest o wiele bardziej zaskakująca, niż mogli przypuszczać."
